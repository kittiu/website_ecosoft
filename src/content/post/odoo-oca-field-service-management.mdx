---
publishDate: 2019-05-25T00:00:00Z
title: Field Service Management (FSM) ด้วย Odoo
excerpt: จัดการบริการภาคสนามให้ครอบคลุมและมีประสิทธิภาพ
image: ~/assets/images/post/field-service-management_0.png
category: Talks
tags:
  - OpenSource ERP
  - ERP Software
  - Odoo
  - Odoo OCA
  - OCA Module
  - Field Service Management

metadata:
  canonical: https://ecosoft.co.th/field-service-management
---

Source Code: https://github.com/OCA/field-service

<center>
![](~/assets/images/post/field-service-management_1.png)
</center>

อย่างที่เราทราบกัน เมื่อรวมข้อดีของความเป็น Open Source บวกกับความยืดหยุ่นของ Platform แบบ Modular ของ Odoo ทำให้เกิดนวัตกรรมมากมาย รวมไปถึงฟีเจอร์ใหม่ๆเพื่อต่อยอดภาคธุรกิจได้แทบไม่มีข้อจำกัด

ถ้าพูดถึงธุรกิจทุกวันนี้ที่แข่งขันกันอย่างดุเดือด ปัจจัยที่จะให้บริษัทอยู่เหนือกว่าคู่แข่งแทบจะหนีไม่พ้นการบริการหลังการขาย เพราะสินค้าและราคาอาจไม่ต่างกัน ความแตกต่างจะวัดกันที่การบริการ วันนี้เราจะมาพูดถึงอีกโมดูลสำคัญที่ต่อยอด Odoo ERP ให้ตอบความท้ายนี้ นั่นคือ Field Service Management (FSM) หนึ่งในโมดูลคุณภาพจาก OCA

## Field Service Management (FSM) คืออะไร?

FSM เกี่ยวข้องกับการส่งมอบสินค้าอย่างมีคุณภาพ บริการที่ทันใจ และบริการหลังการขายที่ยอดเยี่ยม ในมุมของลูกค้า ประสบการณ์โดยรวมที่ได้รับจากผู้ขายเป็นสิ่งสำคัญ เมื่อบริษัทยังไม่ใหญ่มาก การให้บริการที่ดีอาจไม่ใช่เรื่องยาก แต่เมื่อธุรกิจเติบใหญ่ ทีมงานก็เติบโต การควบคุมประสิทธิภาพและคุณภาพของการดูแลลูกค้าให้คู่ไปกับการเติบโตไม่ใช่เรื่องง่ายเลย ไหนจะเรื่องประกันสินค้า การส่งต่องาน การจัดลำดับงาน หรือเส้นทางการขนส่งที่มีประสิทธิภาพ

องค์กรที่ไม่ได้คิดเรื่องการบริหารเชิงสารสนเทศอย่างเป็นระบบมาตั้งแต่ต้น เมื่อเติบโตขึ้นมักเจอกับอุปสรรคสำคัญนี้ ระบบไอทีทางด้าน Field Service ที่ดีจะช่วยเชื่อมโยงเรื่องราวต่างๆที่เคยแยกจากกัน เรียงร้อยเป็น Business Process ขององค์กร ที่สามารถมองเห็นข้อมูลได้แบบทันที และสามารถใส่การควบคุมเข้าไปตามจุดสำคัญๆ

ระบบ Field Service Management ที่ดีต้องไม่ใช่ระบบโดดเดี่ยว แต่ต้องสามารถเชื่อมโยงเป็นหนึ่งเดียวกับระบบ ERP, CRM, WMS และอื่นๆ เพื่อให้การทำงานทั้งระบบไม่สะดุดและลดการป้อนข้อมูลซ้ำซ้อน

### วงจรการทำงานที่ดีของ Field Service Management 

ประกอบไปด้วย:

![](~/assets/images/post/field-service-management_2.png)

* **การเตรียมความพร้อม (Strategic Planning)** - - ความรวดเร็วในการสั่งการ การจัดการทรัพยากรให้พร้อมทั้งบุคลากรและสินค้าคงคลัง พร้อมเสมอเมื่อลูกค้าเรียกหา
* **การวางแผนงาน (Tactical Planning)** - - ระบบช่วยด้านการวางแผนงานที่ซับซ้อนเพื่อลดความผิดพลาดหรือการออกงานซ้ำซ้อน
* **การดำเนินงานและการปรับแผน (Operations)** - - ระบบอาจช่วยทำงานส่วนใหญ่เช่นการวางแผนเส้นทาง การจัดลำดับความสำคัญ ในขณะเดียวกันระบบก็ต้องพร้อมเสมอสำหรับการเปลี่ยนแปลงหน้างานจากเหตุการณ์ที่ไม่คาดคิด
* **การวิเคราะห์ข้อมูลย้อนกลับ (Analysis)** - - สามารถใช้ข้อมูลและประวัติการทำงาน ทำรายงานเชิงวิเคราะห์ เพื่อให้เห็นข้อผิดพลาดและปรับปรุงการทำงานให้ดีขึ้น

การทำงานทั้งหมดนี้หาได้จาก Odoo ERP + FSM โมดูล ซึ่งได้รับการออกแบบใช้งานและปรับปรุงจาก ผู้ใช้งานจริงทั่วโลก และด้วยความเป็น Open Source Software ไม่มีการจำกัดด้าน License หมดห่วงเรื่องการขยายทีมงานในอนาคต การเตรียมความพร้อมและความใส่ใจแต่เนิ่นๆจะช่วยให้ธุรกิจเติบโตได้อย่างมั่นคง และ FSM คือหนึ่งในตัวช่วยนั้น ได้ยินแบบนี้แล้วจะต้องรออะไร :)

---
<small><a href="https://ecosoft.co.th/">Ecosoft - Your ERP Partner</a>
เราเชื่อใน Open Source เพราะเราเชื่อว่า Source Code ควรถูกเปิดเผยเพื่อให้ทุกคนได้เรียนรู้และนำไปต่อยอดได้ไม่จำกัด
เราจึงไม่หยุดพัฒนาตัวเองเพื่อเป็นผู้เชี่ยวชาญใน Software Engineering, Business Process และ Accounting
ติดตาม Contributions ของเรากับ OCA ได้ที่ https://odoo-community.org/shop?search=Ecosoft</small>

---
by <a href="https://twitter.com/kittiup">Kitti U.</a>