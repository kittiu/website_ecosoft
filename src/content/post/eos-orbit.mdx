---
publishDate: 2025-11-01T00:00:00Z
title: จาก Accounting Software สู่ระบบ ERP ที่แท้จริง เส้นทางการเปลี่ยนผ่านสู่ดิจิทัลของ Lamphun Plastpack 
excerpt: สิ่งที่ ERPNext ส่งผลต่อธุรกิจของบริษัทอย่างชัดเจน คือการช่วยยกระดับกระบวนการทำงานจากระบบเดิมที่เคยมีข้อผิดพลาดสูงและขาดมาตรฐานการควบคุม ให้กลายเป็นระบบที่มีโครงสร้างและตรวจสอบได้อย่างเป็นระบบมากขึ้น
image: ~/assets/images/post/lpp-new-erp.jpg
category: Case Study
tags:
  - ERPNext
  - Manufacturing

metadata:
  canonical: https://ecosoft.co.th/lpp-new-erp
---

**About Lamphun Plastpack Co., Ltd.**

บริษัท ลำพูนพลาสแพค จำกัด ก่อตั้งขึ้นเมื่อปี 1995 ตั้งอยู่ในจังหวัดลำพูน อำเภอเมือง ตำบลป่าสัก โดยผู้บริหารคนไทยที่มีวิสัยทัศน์ในการพัฒนาอุตสาหกรรมบรรจุภัณฑ์พลาสติกของประเทศไทยให้เติบโตอย่างยั่งยืน
ตลอดระยะเวลากว่า 30 ปี บริษัทมุ่งเน้นการผลิตบรรจุภัณฑ์พลาสติกคุณภาพสูงสำหรับอุตสาหกรรมอิเล็กทรอนิกส์ ชิป และเซมิคอนดักเตอร์เป็นหลัก พร้อมทั้งขยายกำลังการผลิตไปสู่กลุ่มอุตสาหกรรมอาหารและอุตสาหกรรมอื่น ๆ อย่างต่อเนื่อง

**Challenges**

ในฐานะที่มองตัวเองเป็น Business Developer จึงมุ่งมั่นในการค้นหาจุดที่สามารถพัฒนาและยกระดับประสิทธิภาพของธุรกิจได้อย่างเป็นรูปธรรม ภายใต้ขอบเขตงานที่มีความเข้าใจเชิงลึกและสามารถลงมือปฏิบัติได้จริง
จากประสบการณ์ในการใช้งานระบบเดิม (AccCloud) ซึ่งเป็นระบบที่พัฒนาต่อยอดจากซอฟต์แวร์บัญชีแบบดั้งเดิมและไม่ได้ออกแบบมาให้รองรับการบริหารจัดการทั้งองค์กรในลักษณะ ERP พบว่าระบบดังกล่าวมีข้อจำกัดหลายประการ
ทั้งในด้านการเข้าถึงข้อมูล ความยืดหยุ่นในการปรับแต่งระบบ การควบคุมระบบด้วยตนเอง ตลอดจนภาพรวมของซอฟต์แวร์ที่ไม่ตอบโจทย์ความต้องการของธุรกิจในยุคปัจจุบันที่ต้องการความเชื่อมโยงและความรวดเร็วในการตัดสินใจมากขึ้น

**Benefits**

ERPNext เป็นระบบที่มีโครงสร้างแบบ Low Code และ Open Source ซึ่งเปิดโอกาสให้ทั้งผู้พัฒนาและผู้ใช้งานสามารถปรับแต่งระบบได้อย่างอิสระ เพื่อให้สอดคล้องกับกระบวนการทำงานจริงขององค์กรแต่ละแห่ง
ความยืดหยุ่นนี้ช่วยให้บริษัทสามารถออกแบบระบบให้ตรงตามลักษณะเฉพาะของธุรกิจ โดยไม่ต้องพึ่งพาการเขียนโค้ดเชิงลึกหรือรอการพัฒนาจากผู้ให้บริการหลักเหมือนระบบ ERP เชิงพาณิชย์ทั่วไป เมื่อเทียบกับระบบ ERP แบบปิด เช่น SAP หรือ Oracle ซึ่งมักต้องพึ่งพานักพัฒนาที่ได้รับการรับรองจากผู้ผลิตซอฟต์แวร์เดิมในการปรับแก้ระบบ (ทำให้ต้นทุนสูงและใช้เวลาในการปรับเปลี่ยนมาก) ERPNext กลับให้ความคล่องตัวที่เหนือกว่าอย่างชัดเจน ด้วยความเป็น Open Source ทำให้สามารถเข้าถึง Community นักพัฒนาและผู้ใช้งานจากทั่วโลก ซึ่งพร้อมให้คำปรึกษา แบ่งปันโค้ด และแนวทางการปรับปรุงระบบอย่างต่อเนื่อง ส่งผลให้องค์กรสามารถพัฒนาระบบให้เติบโตไปพร้อมกับธุรกิจได้จริง โดยไม่ถูกจำกัดด้วยโครงสร้างของซอฟต์แวร์

**Impact**

สิ่งที่ ERPNext ส่งผลต่อธุรกิจของบริษัทอย่างชัดเจน คือการช่วยยกระดับกระบวนการทำงานจากระบบเดิมที่เคยมีข้อผิดพลาดสูงและขาดมาตรฐานการควบคุม ให้กลายเป็นระบบที่มีโครงสร้างและตรวจสอบได้อย่างเป็นระบบมากขึ้น
การใช้งานผ่านขั้นตอนเอกสารที่มีสถานะชัดเจน เช่น Draft, Submitted และ Cancelled ช่วยปรับพฤติกรรมการทำงานของพนักงานให้เป็นไปตามมาตรฐาน ลดโอกาสการแก้ไขข้อมูลโดยไม่ผ่านการอนุมัติ
ซึ่งเป็นปัญหาที่เกิดขึ้นบ่อยในระบบเดิม (AccCloud) ที่อนุญาตให้แก้ไขข้อมูลได้ตลอดเวลา แม้จะสะดวก แต่กลับทำให้ข้อมูลขาดความน่าเชื่อถือและส่งผลกระทบต่อการตัดสินใจทางธุรกิจ นอกจากนี้
การย้ายการทำงานจากกระดาษและ Excel มาสู่ระบบ ERPNext ยังช่วยลดความซ้ำซ้อนในการจัดการข้อมูล ทำให้ข้อมูลทั้งหมดอยู่ในระบบเดียวกันแบบ Real-time
ผู้บริหารสามารถตรวจสอบสถานะงานและติดตามความคืบหน้าของแต่ละแผนกได้ทันที ส่งผลให้การบริหารจัดการมีประสิทธิภาพ โปร่งใส และสามารถตัดสินใจได้อย่างแม่นยำมากขึ้น

> แนะนำเลยครับ สำหรับใครที่กำลังมองหาระบบ ERP ที่ยืดหยุ่นและปรับแต่งได้ ระบบ ERPNext เหมาะมากครับ
> โดยเฉพาะคนที่มีพื้นฐานเรื่องระบบหรือเทคโนโลยีระดับหนึ่ง เพราะจะสามารถจัดการ ปรับแก้ หรือพัฒนาบางส่วนได้เองครับ

By Atitep Rungkeeratikul, Business Developer (Lamphun Plastpack)
