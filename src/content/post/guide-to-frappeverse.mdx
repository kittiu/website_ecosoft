---
publishDate: 2023-12-14T00:00:00Z
title: ทำความรู้จักกับ Frappeverse 
excerpt: ทำความรู้จักกับ อดีต ปัจจุบัน และอนาคต ของ ERPNext และ Frappeverse
image: ~/assets/images/post/frappe-product-logos.png
category: Documentation
tags:
  - Frappe Framework
  - ERPNext

metadata:
  canonical: https://ecosoft.co.th/guide-to-frappeverse
---

การเลือกใช้ ERP ซักตัวหนึ่งสำหรับองค์กร ถือเป็นการลงทุนสูงพอสมควร ต่อให้ได้เลือกใช้ Open Source ERP ที่ไม่มีค่า License ไม่จำกัดจำนวนผู้ใช้งาน และได้เป็นเจ้าของระบบทั้งหมดจริงๆก็ตาม ค่าบริการของที่ปรึกษาที่มาช่วยวางระบบก็ยังเป็นต้นทุนที่สูง หากโครงการล้มเหลว การจะเปลี่ยนหรือถ่ายโอนข้อมูลไปยังระบบอื่นเป็นเรื่องที่มาพร้อมกับต้นทุนที่สูงยิ่งกว่า หลายคนจึงบอกว่าการเลือก ERP เปรียบเหมือนกับการเลือกคู่ครองเลยทีเดียว

ในบทความนี้เราจึงอยากพาทุกท่านที่สนใจและอยากใช้งาน ERPNext ว่ามีที่มาที่ไปอย่างไร และในระยะยาว ซอฟต์แวร์จัดการองค์กรตัวเก่งนี้จะยังสดใสอยู่ไหม

หลายคนอาจรู้จักกับ ERPNext บางคนเคยได้ยินคำว่า Frappe และเกือบทุกคนคงไม่รู้จักกับคำว่า Frappeverse ก่อนอื่นเรามาทำความรู้จักกับบริษัท Frappe Technologies ที่เป็นผู้สร้าง ERPNext กันดีกว่า

ตอนเริ่มต้นบริษัทนี้ชื่อว่า **Web Notes** ปณิธานตั้งแต่แรกเริ่มคือการสร้าง ผลิตภัณฑ์ซอฟต์แวร์ โดยยังไม่ได้คิดถึงโดเมนหรือตลาดเฉพาะเจาะจง แนวคิดเบื้องหลังของชื่อนี้คือแนวคิดที่ว่าเว็บเต็มไปด้วย การบันทึกข้อมูล (Notes) ซึ่งตอนนั้นฟังดูไร้เดียงสามาก และชื่อนี้ตอนนั้นก็ยังไม่สมเหตุสมผลหรือฟังดูดีพอ

ตอนนี้เรารู้กันแล้วว่า ERPNext เป็นชื่อแบรนด์ที่ถูกใช้ในปัจจุบัน แต่ตอนนั้นเป็นเพียงระบบที่ใช้ภายใน Web Notes เองมีชื่อโดเมนว่า **frappe.erpnext.com** ซึ่งอาจจะเกิดจากการอัปเกรดเวอร์ชั่นจาก **brownie.erpnext.com** หรือไม่ไม่มีใครจำได้ แต่แล้วชื่อ Frappe ก็ติดปาก เนื่องจากแนวทางของบริษัทคือการสร้าง Framework แบบ Low Code ที่เอาไว้สร้างแอปพลิเคชั่นต่ออีกที

Frappe จึงเป็นคำที่ดีมากในการสรุปสิ่งที่บริษัททำนั่นคือ **Framework + Applications = Frappe** โดยมี ERPNext จุดเริ่มต้น หลังจากนั้นบริษัทเปลี่ยนชื่อเป็น Frappe Techonologies และใช้เวลาเกือบ 15 ปีในการสร้างพัฒนาแอปพลิเคชั่นแรกซึ่งก็คือ ERPNext ที่สร้างรายได้ที่ยั่งยืนให้กับบริษัท

นับตั้งแต่ที่ Frappe Technologies มีรายได้พอให้ได้หายใจคล่องขึ้นแล้ว ในปี 2018 บริษัท Frappe Technologies เริ่มต้นทดลองสร้าง แอปพลิเคชั่น ใหม่โดยเริ่มจาก ERPNext เวอร์ชั่น Desktop ชื่อว่า **Frappe Books** ซึ่งยังอยู่ในโดเมนเดียวกันคือ ERP จนประสบความสำเร็จ นับจากวันนั้นบริษัท Frappe Technologies ก็ได้สร้างผลิตภัณฑ์ใหม่ๆอย่างต่อเนื่องและรวดเร็วได้ด้วย Frappe Framework (Low Code / No Code)

### การเกิดขึ้นของ Frappeverse

ในช่วงสองสามปีที่ผ่านมา กระบวนการพัฒนาแอปใหม่ๆเกิดขึ้นได้อย่างรวดเร็ว และตอนนี้ก็มีผลิตภัณฑ์มากมายที่บริษัท Frappe Technologies ใช้คำเรียกรวมๆว่า **Frappeverse** และทั้งหมดนี้ก็คือรายการผลิตภัณฑ์ทั้งหมดที่บริษัท Frappe Technologies ได้เริ่มต้นแล้วและจะทำต่อไปในอนาคต

1. **Framework** (2005): เริ่มต้นจากการเป็นอุปกรณ์ช่วยส่วนตัวโปรแกรมเมอร์ เพื่อให้สามารถสร้างแอปพลิเคชันอย่างรวดเร็วได้โดยตรงจาก UI ด้วย Model และ Backend ที่กำหนดค่าโดยอัตโนมัติ (ได้รับแรงบันดาลใจจาก semantic web) ต่อมาได้พัฒนาจนกลายเป็นสถาปัตยกรรมหลักของ Applicaiton ทั้งหมดที่ตามมาภายหลัง

2. **ERPNext** (2008): คือระบบการจัดการองค์กร (ERP) เต็มรูปแบบที่สร้างบน Frappe Framework ประกอบด้วยระบบต่างๆมากมาย การบัญชีการเงิน การออกใบแจ้งหนี้ การจัดการคำสั่งซื้อ การจัดการสินค้าคงคลัง การจัดซื้อ โครงการ ฯลฯ ซึ่งนี่อาจจะเป็น ERP แบบโอเพ่นซอร์สแท้ๆ ที่ดีที่สุด ครอบคลุมที่สุด มีประสิทธิภาพและค่าบำรุงรักษาต่ำที่สุดในปัจจุบัน

    **Note:** หากเทียบกับ Odoo ซึ่งเป็นโอเพ่นซอร์สก็จริงแต่ไม่ทั้งหมด และมีค่าบำรุงรักษาที่สูงกว่า และอัพเกรดยากกว่า ERPNext

3. **Frappe HR** (2010): เพิ่งแยกตัวจาก ERPNext โดย Frappe HR เป็นระบบบริหารจัดการบุคลากรที่มีคุณสมบัติครบครัน พร้อมด้วยบัญชีเงินเดือน การจัดการวันลา การสรรหาบุคลากร และอื่นๆ อีกมากมาย และล่าสุดนี้มี Mobile แอปพลิเคชั่น สำหรับพนักงานในการเช็คอิน ขอลา และส่งคำขอเบิกค่าใช้จ่ายต่างๆ

4. **Books** (2018): ระบบบัญชีสำหรับธุรกิจขนาดเล็กที่สามารถใช้งานแบบ Offline ได้ เสมือนเป็น ERPNext เวอร์ชันเล็กที่เขียนด้วย Javascript สำหรับทำงานบนเดสก์ท็อป โปรเจคนี้คือการทดลองแนวคิด UI ใหม่ก่อนที่ถูกใช้ในแอปพลิเคชั่นอื่นๆ ปัจจุบันนี้ได้รับการดูแลโดยชุมชน

5. **Health** (2018): ระบบการจัดการด้านการดูแลสุขภาพที่สร้างโดยทีมงาน Earthians ถูกรวมเข้ากับ ERPNext โดยเป็นส่วนหนึ่งของแนวทางรวมศูนย์ (Monolith) ที่ต้องการรวมทุกฟังก์ชั่นงานไว้ใน ERPNext แต่ต่อมาในปี 2020 แยกกลับเป็นแอปพลิเคชันแยกต่างหาก จากการเปลี่ยนเป็นแนวทาการแยกฟังก์ชั่นงานเป็นโมดูลย่อย (Modular) คล้ายกับฝั่ง Odoo (แต่ไม่ย่อยแบบ Odoo) ปัจจุบันได้รับการดูแลจากชุมชน

    **Note:** จะเห็นได้ว่า Frappe Framework มีความสมารถด้าน Modularity เช่นเดียวกับ Odoo เพียงแต่แนวทางการพัฒนาไม่เหมือนกันทีเดียว

6. **Education** (2018): ระบบการจัดการด้านการศึกษา ช่วยให้โรงเรียนและวิทยาลัยเก็บรักษาข้อมูลนักเรียน กลุ่ม ค่าธรรมเนียม การเข้าเรียน การประเมิน และอื่นๆ อีกมากมาย ต่อมาแยกเป็นผลิตภัณฑ์แยกต่างหากในปี 2022

7. **Press** (2020): ระบบการจัดการคลาวด์ที่สร้างขึ้นเพื่อรองรับ Frappe Framework และ ERPNext จำนวนมาก นี่เป็นเวอร์ชันที่ 3 ของ Press และสนับสนุนการใช้งานแบบ Container, Marketplace และ Deployment สำหรับ 3rd Party Applicaiton รวมทั้งยังมีโมดูลสำหรับ Marketplace Billing

8. **Wiki** (2020): เครื่องมือสำหรับจัดการเอกสารขนาดใหญ่ เอกสารสอนใช้งาน Framework และ ERPNext เองก็เขียนด้วย Frappe Wiki ในปี 2023 มีการปรับโครงสร้างใหม่โดยมีความสามารถในการเก็บเอกสารได้หลายเวอร์ชันและ UI/UX เป็นไปตามระบบรูปแบบการออกแบบ Espresso

9. **Lending** (2020): Frappe Lending เริ่มต้นจากระบบสินเชื่อที่อย่างง่ายสำหรับพนักงาน จนปัจจุบันกลายเป็นระบบการจัดการสินเชื่อที่มีคุณสมบัติครบถ้วน ซึ่งช่วยให้ผู้ให้กู้จัดการได้อย่างครบครบวงจรตั้งแต่การขอสินเชื่อ การเบิกจ่าย การคำนวณดอกเบี้ย การเรียกเก็บเงิน และอื่นๆ อีกมากมาย

10. **Learning** (2021): ระบบบริหารจัดการการเรียนรู้ (LMS) เพื่อรักษาหลักสูตร นักเรียน ชั้นเรียน ตารางเวลา และอื่นๆ สิ่งนี้ถูกสร้างขึ้นสำหรับ mon.school และปรับใช้ในภายหลังที่ frappe.school

11. **Helpdesk** (2021): แอปพลิเคชันที่สร้างขึ้นเพื่อให้การสนับสนุนลูกค้า พร้อมประสบการณ์ผู้ใช้ที่เหนือกว่า โปรเจ็กต์นี้เริ่มต้นในปลายปี 2021 แต่เขียนใหม่ในปี 2023 บน Frappe UI

12. **Drive** (2021): ระบบการจัดการเอกสารสมัยใหม่ที่ช่วยให้สามารถจัดเก็บไฟล์ จัดระเบียบไฟล์เป็นโฟลเดอร์ แชร์ แก้ไขเอกสาร สเปรดชีต ฯลฯ เริ่มต้นจากโครงการที่มีความทะเยอทะยานที่จะมาแทนที่ Google Drive แต่สร้างขึ้นโดยนักศึกษาฝึกงานอยู่ 2-3 ปี ถูกเขียนใหม่ใน Frappe UI ในปี 2023

13. **Frappe UI** (2022): Layer ของส่วนประกอบ UI ที่สร้างขึ้นใน VueJS เพื่อสร้างแอปพลิเคชันที่สร้างขึ้นบน Frappe Framework นำเสนออินเทอร์เฟซผู้ใช้ที่เป็นมาตรฐาน เพื่อสร้างผลิตภัณฑ์ที่มีประสบการณ์ผู้ใช้ที่ยอดเยี่ยม อินเทอร์เฟซที่สร้างขึ้นจึงมีความจำเป็น เป้าหมายของ Frappe UI คือการเปิดใช้งานการสร้างแอปพลิเคชันคุณภาพสูงหลายรายการบน Framework ระบบการออกแบบใหม่ถูกสร้างขึ้นสำหรับสิ่งนี้ที่เรียกว่า Espresso โดย Timeless (Design Partner)

14. **Gameplan** (2022): เครื่องมือสื่อสารโครงการและทีม ในตอนเริ่มต้น ถูกสร้างขึ้นเพื่อเป็นผลิตภัณฑ์ทดสอบเพื่อทดลองใช้ UI Component ใหม่

15. **Insights** (2022): เครื่องมือสำหรับการวิเคราะห์ข้อมูลและ Business Intelligence ช่วยให้ผู้ใช้สามารถเชื่อมต่อกับแหล่งข้อมูลหลายแหล่ง และสร้างแบบสอบถามด้วยภาพ จากนั้นแสดงในรูปแบบภาพและตารางต่างๆ ลงในแดชบอร์ด สมุดบันทึก ฯลฯ

16. **Builder** (2023): Builder ช่วยให้คุณสร้างหน้าเว็บและเผยแพร่หน้าเว็บได้แบบเห็นภาพ รองรับส่วนประกอบไดนามิก เค้าโครง โปรแกรมแก้ไขโค้ด และอื่นๆ อีกมากมาย

17. **Print Designer** (2023): Print Designer เป็นเครื่องมือแบบภาพในการออกแบบรูปแบบการพิมพ์สำหรับใบแจ้งหนี้ ฯลฯ เครื่องมือนี้ช่วยให้ผู้ใช้สามารถสร้างรูปแบบที่กำหนดเองได้อย่างสมบูรณ์โดยไม่ต้องเขียนโค้ดใดๆ

18. **Frappe CRM** (2023): ระบบ CRM เป็นเรื่องปกติในบริษัทส่วนใหญ่ แต่ไม่มีระบบ CRM แบบโอเพ่นซอร์สที่เรียบง่ายและใช้งานง่าย Frappe CRM มุ่งหวังที่จะเติมเต็มช่องว่างนี้

### แล้วทั้งหมดนี้น่าสนใจอย่างไร

นั่นเป็นรายการแอปพลิเคชั่นจำนวนมากถ้าเรารู้ความจริงว่าทีมวิศวกรของ Frappe มีเพียง 25 คนในขณะที่เขียนบทความนี้ บางแอปพลิเคชั่นได้รับการพัฒนามานานกว่า 15 ปี แอปพลิเคชั่นใหม่บางรายการยังอยู่ในช่วงเริ่มต้น วิธีที่บริษัท Frappe Technologies สร้างผลิตภัณฑ์ใหม่ๆได้รวดเร็วเพราะเน้นไปที่ **ส่วนประกอบที่นำกลับมาใช้ใหม่ได้** บริษัท Frappe Technologies มีชุดบล็อกการสร้างที่แข็งแกร่งอย่าง Frappe Framework, Frappe UI และ Press ซึ่งเป็น Cloud Platform ของตัวเองสำหรับทุกๆแอปพลิเคชั่นใหม่ที่เปิดให้บริการ 

นอกจากนี้ Frappe ยังเลือกแนวทางการออกแบบเชิงลึกในช่วงแรก โดยจะมุ่งเน้นไปที่การออกแบบโครงสร้างข้อมูลที่ละเอียดและชัดเจนมากกว่าความง่ายในการใช้งาน ประสบการณ์ของผู้ใช้อยู่ในรายการลำดับความสำคัญตั้งแต่ปี 2023 เมื่อบริษัท Frappe Technologies ลงทุนในระบบการออกแบบใหม่และ UI Components โดยหวังว่าในอีกไม่กี่ปีข้างหน้าผลิตภัณฑ์เหล่าจะเป็นสุดยอดแอปพลิเคชั่นที่ให้ประสบการณ์ที่ดีกับผู้ใช้

### 100% Open Source

อีกส่วนหนึ่งที่เป็นวัฒนธรรมที่แข็งแกร่งของ Frappe คือความเป็น Open Source 100% โดยไม่มีส่วนประกอบที่ต้องชำระเงินหรือปกปิดซ่อนเร้นใดๆ ไม่เหมือนบริษัทส่วนใหญ่ที่ลงทุนในการพัฒนาผลิตภัณฑ์ในแบบปิด รูปแบบธุรกิจของบริษัท Frappe Technologies คือการให้บริการโฮสติ้งเฉพาะทางระดับโลกสำหรับผลิตภัณฑ์ของบริษัท Frappe Technologies การเป็น Open Source ทำให้ปัญหาต่างถูกแก้ไขได้อย่างรวดเร็ว และ พัฒนาไปข้างหน้าด้วยความต้องการของผู้ใช้งานอย่างแท้จริง ทั้งมีประสิทธิภาพด้วยต้นทุนที่ต่ำกว่า

### อนาคตอันสดใส

ในขณะที่เขียนบทความนี้ บริษัท Frappe Technologies กำลังเปิดตัวผลิตภัณฑ์ใหม่สองรายการ **Frappe Mail** วิธีง่ายๆ สำหรับบริษัทต่างๆในการโฮสต์อีเมลด้วยตนเอง และ Chatbot ที่ใช้ LLM ทั่วไปซึ่งสามารถฝึกอบรมได้อย่างง่ายดาย และยังมีผลิตภัณฑ์อื่นๆอีกสองสามอย่างถัดไปที่กำลังสนใจเช่น Frappe Blog, Frappe Ticketing ?

ทั้งหมดนี้จะเห็นได้ถึงความกระตือรือล้นของทีมงานบริษัท Frappe Technologies บริษัทได้เดินทางมาถึงจุดที่พร้อมจะเติบโตไปข้างหน้า ทั้งด้านการเงินและความสามารถด้านเทคโนโลยี และ Ecosoft เองก็เล็งเห็นความนิยมใน ERPNext ที่จะพุ่งสูงขึ้นในอีกไม่กี่ปีข้างหน้า

แล้วคุณล่ะพร้อมหรือยัง?

by <a href="https://x.com/@kittiup">Kitti U.</a>
