---
publishDate: 2024-11-15T00:00:00Z
title: Thai Payroll สำหรับ Frappe HRMS
excerpt: ระบบ Frappe HRMS รองรับการคำนวนภาษีแบบไทยตามระเบียบกรมสรรพากรแล้ว
image: ~/assets/images/post/thai_payroll.png
category: Case Study
tags:
  - Frappe HRMS

metadata:
  canonical: https://ecosoft.co.th/thai-payroll-overview
---

Frappe HRMS คือระบบ Human Resource จาก Frappeverse Solutions ที่ค่อนข้างครบถ้วนสมบูรณ์สำหรับการจัดการด้านทรัพยากรมนุษย์ ประกอบไปด้วย 6 โมดูลย่อยคือ

1. Recuitment
2. Employee Lifecycle
3. Attendance & Leave Management
4. Expense Claim
5. Performance Appraisal
6. Payroll

จากทั้งหมดนี้ โมดูลเดียวที่ต้องมีการปรับแต่งให้สอดคล้องกับบริบทประเทศไทยหนีไม่พ้นโมดูลเงินเดือน (Thai Payroll) ด้วยต้องทำตามหลักการภาษีและการลดหย่อยภาษีตามระเบียบกรมสรรพากร https://www.rd.go.th/59674.html แต่ข่าวดีคือ Thai Payroll by Ecosoft ก็พร้อมแล้วสำหรับการใช้งาน

จากประสบการณ์ในการทำงานด้าน Payroll ให้กับหน่วยงานทั้งภาครัฐและเอกชน เราได้ลองศึกษาการทำงานของ Payroll ใน Frappe เราพบว่าระบบ Frappe มีส่วนประกอบในการปรับแต่งการคำนวนภาษีที่ละเอียดและยืดหยุ่นมาก ทำให้เราสามารถพัฒนา Payroll version Thailand ได้โดยแทบไม่ต้องปรับแต่งแกนหลักในการคิดเงินเดือน (Salary Structure Components) เราเพียงแต่ต้องเข้าใจการทำงานของมัน และเน้นพัฒนาหน้าจอการใช้งานง่ายและเพิ่มเกณฑ์การคำนวนตามหลักการของกรมสรรพากร

### ภาพรวมขององค์ประกอบ (Doctype) สำหรับระบบ Payroll

![](~/assets/images/post/thai_payroll_overview.png)

จากภาพ Diagram ด้านซ้ายคือส่วนที่เกี่ยวข้องกับการตั้งค่า โดยเอกสารที่สำคัญสุดคือการกำหนดเงินเดือนพนักงาน (Salary Structure Assignment) ซึ่งเป็นข้อมูลที่บอกว่า พนักงานแต่ละคนได้รับ (1) เงินเดือนเท่าไหร่ (2) ใช้วิธีการคำนวนด้วยโครงสร้างการคำนวนเงินเดือนแบบใด (Salary Structure & Salary Components) และ (3) อัตราภาษีเงินได้บุคคลธรรมดาตามขั้นบันได (Income Tax Slab)

กำหนด Salary Structure Assignment สำหรับ Employee

![](~/assets/images/post/salary_structure_assignment.png)

ส่วนกล่องด้านขวาคือสิ่งที่ต้องทำตามรอบปีและรอบเดือน เพื่อคำนวนเงินเดือนภาษี เงินเดือน และออก Salary SLip โดยที่

1. ปีละครั้ง ให้พนักงานกรอกเอกสารลดหย่อนภาษี
2. เดือนละครั้ง ในการสร้าง Payroll Entry เพื่อสร้าง Salary Slips

#### โครงสร้างเงินเดือน Salary Structure & Components

ในแต่ละหน่วยงาน และแต่ละกลุ่มพนักงาน เราอาจมีการกำหนดโครงสร้างเงินเดือนได้แตกต่างกัน แต่ละโครงสร้างเงินเดือนจะประกอบไปด้วย ส่วนรับ (earning) และส่วนหัก (deduction) โดยทั้งสองส่วนจะสามารถกำหนดลึกลงไปได้ถึงสมการในการคิดเงิน

![](~/assets/images/post/salary_structure.png)

#### อัตราภาษี Income Tax Slab ตามข้อกำหนดกรมสรรพากร

อัตราภาษียกมาจากข้อกำหนดของกรมสรรพากร โดยอาจมีการอัพเดทในแต่ละปีเมื่อมีการประกาศเปลี่ยนแปลง

![](~/assets/images/post/income_tax_slab.png)

#### เอกสาร ลย. 01 ซึ่งเป็นแบบฟอร์มสำหรับส่งให้พนักงานกรอกตอนต้นปี

ลย. 01 หรือเอกสาร Lor Yor 01 ในระบบ เป็นส่วนเพิ่มโดยเฉพาะสำหรับ Thai Payroll เพื่อให้เป้นเอกสารที่พนักงานสามารถเข้ามากรอกเองได้โดยง่าย โดยจะมีข้อมูลที่สอดคล้องกับฟอร์ม ลย. 01 ของกรมสรรพากร https://www.rd.go.th/fileadmin/tax_pdf/withhold/loryor01_290362.pdf

![](~/assets/images/post/lor_yor_01.png)

![](~/assets/images/post/lor_yor_01_print.png)

#### การคำนวนการลดหย่อนด้วยเอกสาร Employee Tax Exemption Declaration จาก ลย. 01

หลังจากได้ข้อมูลการขอหักลดหย่อนจากพนักงาน ระบบจะสร้างการลดหย่อนที่คำนวนได้ (Tax Exemption Calculation) โดยอิงจากหลักการของกรมสรรพการ และการคาดการณ์เงินได้ทั้งปีและกองทุนสำรองเลี้ยงชีพ

![](~/assets/images/post/tax_exemption.png)

#### ตัวอย่างเอกสาร Salary Slip ที่ออกจากระบบในแต่ละเดือน

หลักจากกำหนดทุกอย่างเรียบร้อย ระบบจะสามารถคำนวนเงินเดือนในทุกๆเดือนได้อย่างอัตโนมัติ รวดเร็วและง่ายดาย และส่ง Salary Slip เป้น PDF ให้กับพนังงานทางอีเมล์ เป็นต้น

![](~/assets/images/post/salary_slip.png)

### บทสรุป

ในบทความนี้เรายังไม่ได้ลงรายละเอียดของแต่ละฟังก์ชั่นการทำงาน เพียงแต่ให้เห็นภาพรวม และแสดงให้เห็นว่าระบบ Payroll ของ Frappe มีความยืดหยุ่นสูง และสามารถใช้การคำนวนภาษีไทยได้เป็นอย่างดี ด้วยการปรับแต่งระบบเพียงเล็กน้อย

โดย <a href="https://x.com/@kittiup">Kitti U.</a>
