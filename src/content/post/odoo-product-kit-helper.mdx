---
publishDate: 2019-06-07T00:00:00Z
title: ทำความรู้จัก Product Kit Helper 
excerpt: Addons ที่พัฒนาโดย Ecosoft ตัวช่วยให้การจัดส่งสินค้าแบบเป็นชุด ง่ายมากขึ้น!
image: ~/assets/images/post/odoo-product-kit-helper_0.png
category: Documentation
tags:
  - OpenSource ERP
  - ERP Software
  - Odoo 
  - Odoo Module
  - Odoo Addons 
  - Odoo 12
  - Warehouse

metadata:
  canonical: https://ecosoft.co.th/odoo-product-kit-helper
---

Source Code: https://github.com/ecosoft-odoo/stock-logistics-workflow/tree/12.0-add-stock_picking_product_kit_helper/stock_picking_product_kit_helper

<center>
![](~/assets/images/post/odoo-product-kit-helper_1.jpg)
</center>

การขายของเป็นชุด Kit ใน Odoo โดยปกติมาตรฐานเราสามารถจัดการได้ด้วยการใช้ BOM Kit โดยการผูกชื่อสินค้าในการขาย และตัวสินค้าตัวย่อยที่ต้องการส่งจริง

ยกตัวอย่างเช่น 1 ชุดโต๊ะกินข้าว ประกอบไปด้วย 1 โต๊ะ + 4 เก้าอี้
ในการเปิด Sales Order ให้เลือกสินค้าเป็น ชุดโต๊ะกินข้าวได้โดยไม่ต้องบอกรายละเอียด ตอนส่งของระบบจะออก Delivery Order เป็นชื่อสินค้าย่อยที่ต้องการส่ง คือ 1 โต๊ะ + 4 เก้าอี้ หลังจากนั้นในการออก Invoice ก็จะกลับมาเป็น 1 ชุดโต๊ะกินข้าวเหมือนกับ Sales Order

ทั้งหมดนี้เกิดขึ้นได้ด้วยการสร้าง BOM สำหรับ ชุดโต๊ะกินข้าว โดยกำหนดให้ BOM เป็นแบบ Kit ตามรูป

![](~/assets/images/post/odoo-product-kit-helper_2.png)

-> คำถามคือ ถ้าหากมีการส่งของแบบบางส่วน ผู้ทำงานต้องทำอย่างไร? เช่น ชุดโต๊ะ 10 ชุด ในใบส่งของจะแตกสินค้าให้เป็น โต๊ะ 10 ตัว และเก้าอี้ 40 ตัว โดยงวดแรกต้องการส่ง 4 ชุดก่อน

-> คำตอบคือ ถ้าตาม Odoo มาตรฐาน ผู้ทำงานต้องคำนวณเองว่า ชุดโต๊ะ 4 ชุด จะประกอบไปด้วยโต๊ะ 4 ตัวและเก้าอี้ 16 ตัว ซึ่งจะเห็นได้ว่าเมื่อมีการส่งบางส่วน การทำงานจะเริ่มมีความซับซ้อนสำหรับผู้ทำงาน

กรณีนี้เป็นแค่กรณีง่ายๆ แต่หากมีการสั่งของมากกว่านี้ สินค้าส่วนประกอบซับซ้อนกว่านี้ หรือสั่งทั้งแบบเป็นชุด และสั่งสินค้าย่อยแยกต่างหากด้วย จะมีความลำบากมากสำหรับคนทำงาน

จากที่ได้เห็นปัญหานี้ของลูกค้า เราจึงได้พัฒนาโมดูล stock_picking_product_kit_helper มาเพื่อช่วยให้การทำงานง่ายขึ้นโดยไม่ได้เปลี่ยนวิธีการทำงานภายในของ Odoo

v

โดยหลังจากติดตั้งโมดูลแล้ว ในหน้าต่าง Delivery Order จะมี tab ใหม่ชื่อว่า Product Kit Helper ซึ่งจะเป็นตัวช่วยให้การทำงานง่ายขึ้น ตัวอย่างการทำงานมีดังต่อไปนี้

1. Sales Order สั่งสินค้า 10 ชุด

![](~/assets/images/post/odoo-product-kit-helper_3.png)

2. Delivery Order  แตกเป็นสินค้าย่อยตาม BOM Kit และเนื่องจากมี Product Kit ระบบจะแสดง  tab Product Kit Helper ให้เห็น

![](~/assets/images/post/odoo-product-kit-helper_4.png)

3. กด Show Product Kit -> ใส่จำนวน Product Kit ที่ต้องการ -> กดปุ่ม Assign Operation Quantity

![](~/assets/images/post/odoo-product-kit-helper_5.png)
![](~/assets/images/post/odoo-product-kit-helper_6.png)

4. ระบบจะทำการคำนวนจำนวนสินค้าย่อยที่ต้องจัดส่งตาม BOM Kit ไปที่ tab Operations 

![](~/assets/images/post/odoo-product-kit-helper_7.png)

หลังจากนั้นก็ดำเนินการส่งของ และออก Invoice ได้ตามขั้นตอนปกติ

---
<small><a href="https://ecosoft.co.th/">Ecosoft - Your ERP Partner</a>
เราเชื่อใน Open Source เพราะเราเชื่อว่า Source Code ควรถูกเปิดเผยเพื่อให้ทุกคนได้เรียนรู้และนำไปต่อยอดได้ไม่จำกัด
เราจึงไม่หยุดพัฒนาตัวเองเพื่อเป็นผู้เชี่ยวชาญใน Software Engineering, Business Process และ Accounting
ติดตาม Contributions ของเรากับ OCA ได้ที่ https://odoo-community.org/shop?search=Ecosoft</small>

---
by <a href="https://twitter.com/kittiup">Kitti U.</a>