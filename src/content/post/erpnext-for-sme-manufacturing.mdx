---
publishDate: 2026-02-9T00:00:00Z
title: ERPNext for Manufacturing 
excerpt: เรื่องเล่าของโรงงานเล็ก ๆ ที่เติบโตเกินกว่า Excel จะรับไหว และค้นพบว่า ERP ที่พอดีตัวสำคัญกว่า ERP ที่ใหญ่ที่สุด
image: ~/assets/images/post/erpnext-for-sme-manufacturing.webp
category: Documentation
tags:
  - ERPNext
  - Manufacturing
  - Case Study
metadata:
  canonical: https://ecosoft.co.th/erpnext-for-sme-manufacturing
---

ถ้ามีคนถามผมว่า Odoo กับ ERPNext ผมเชียร์ตัวไหนสำหรับลูกค้าที่เป็นโรงงานผลิตแบบทั่วไปในกลุ่ม SME ผมจะตอบทันทีว่า **ERPNext** ครับ

> ตามความเห็นผม Odoo จะดีกว่าสำหรับธุรกิจบริการที่ทำงานเป็นโครงการและมีข้อกำหนดการจ่ายเงินที่หลากหลายหรือมีการขายหลายช่องทาง

คำว่าทั่วไปของผมหมายถึงการผลิตสินค้าที่มี BOM มีการเบิกวัตถุดิบ WIP มีขั้นตอนการผลิตที่ค่อนที่ชัดเจน มี Workstations มีการตรวจสอบคุณภาพ Quality Inspections

จริงๆมีความซับซ้อนในกระบวนการผลิตได้พอสมควรนะ แต่อาจไม่ถึงกับซับซ้อนขนาด รถยนต์ อิเล็กทรอนิกส์ โรงกลั่นน้ำมัน ถ้าเป็นระดับนั้นอาจต้องใช้ระบบบริหารการผลิตแบบเฉพาะ Industry หรือเขียนขึ้นใหม่แล้ว

แต่ถ้าเป็นการผลิตของแบบ SME ทั่วไป เช่นสินค้าพลาสติก เฟอร์นิเจอร์ เครื่องเขียน และอื่นๆๆ ผมว่า ERPNext รับได้สบายๆ

ทำไมผมคิดว่า ERPNext เหมาะกับโรงงาน SME ของไทย
- โมดูล Manufacturing เป็นโมดูลเรือธงของ ERPNext มายาวนาน ลูกค้าส่วนใหญ่ที่ใช้ ERPNext เป็นโรงงานผลิตสินค้า
- ERPNext เป็น All in One มีฟังก์ชั่นต่างๆครบสมูรณ์ในตัว ตอบรับการผลิตที่หลากหลายและมีความเสถียรเพราะไม่ได้ต้องลงโมดูลเพิ่ม
- เสริมด้วย Low Code Tools ที่ช่วยให้ปรับแต่งรายละเอียดได้มากขึ้นโดยไม่ต้องเขียนโต้ดที่ยุ่งยาก เช่น หน้าต่าง Quality Inspection อาจมีต้องการข้อมูลการตรวจสอบที่หลากหลายกว่าปกติก็สามารถเพิ่มได้ด้วย Low Code Tools

ในปัจจุบันโรงงานต่างๆ มักแยกระบบผลิตออกไปจากระบบธุรกิจหลัก การสั่งการผลิต บ้างก็ใช้ยังใช้การะดาษ ดีหน่อยก็ใช้ excel
พนักงานเดินมาถาม “พี่ครับ วัตถุดิบตัวนี้หมดแล้ว จะผลิตล็อตเย็นนี้ทันไหม” คำตอบที่ได้คือ “ขอเช็คก่อนนะ…” แล้วก็เริ่มไล่โทรถาม ไล่เปิดไฟล์ ไล่เดินไปดูของจริงหลังโกดัง สุดท้ายคำตอบคือ ของ “น่าจะพอ” แต่ไม่มีใครมั่นใจ

โรงงาน SME ไทยทั่วไป พนักงาน 40–50 คน รับผลิต OEM ให้ลูกค้าหลายเจ้า กำไรไม่ได้เยอะพอจะพลาดบ่อยๆ แต่ความผิดพลาดเล็กๆ เกิดแทบทุกวัน

- สั่งของซ้ำเพราะคิดว่าของหมด  
- ผลิตเกินเพราะวางแผนผิด  
- ต้นทุนจริงไม่เคยรู้แน่ชัด  
- สิ้นเดือนบัญชีต้องตามเอกสารกันวุ่น  

เจ้าของเริ่มพูดประโยคเดิมทุกเดือน  

> “ทำไมเราขายดีขึ้น แต่เงินไม่เหลือ?”

การบูรณาการระบบ ERP ที่รวบระบบการผลิตเข้ามาด้วย จะช่วยให้ผู้บริหารเห็นภาพความเป็นจริงและตัดสินใจได้ดีขึ้น

---

## เคสที่ 1: โรงงานอาหารแปรรูป – ของเสียเพราะวางแผนพลาด

โรงงานไส้กรอกและลูกชิ้นในสมุทรสาคร เคยเจอปัญหาของสดหมดอายุบ่อยมาก วัตถุดิบบางตัวสั่งเกิน บางตัวกลับขาดกลางคัน

เพราะไม่มีใครเห็นสต็อกจริงแบบ Real-time ทุกอย่างอิงจากการ “กะเอา”

หลังใช้ **ERPNext Inventory + MRP**

- เห็นสต็อกทุกคลังทันที  
- ตั้ง Reorder Level อัตโนมัติ  
- ระบบคำนวณวัตถุดิบตามแผนการผลิตให้เอง  
- เช็ค Batch / วันหมดอายุได้  

ภายในไม่กี่เดือน ของเสียลดลงเกือบครึ่ง เงินที่เคยนอนในสต็อก กลับมาเป็นกระแสเงินสด

เจ้าของบอกว่า “แค่ลดของเสียได้ ก็คุ้มค่าระบบแล้ว”

---

## เคสที่ 2: โรงงานชิ้นส่วนเครื่องจักร – ไม่เคยรู้ต้นทุนจริง

โรงกลึง CNC ที่ชลบุรี รับผลิตตามออเดอร์ลูกค้าแต่ละแบบ

ปัญหาคือ เสนอราคายังไงก็เหมือนกำไร แต่พอสิ้นปี เงินไม่เหลือ

เพราะไม่เคยรู้ว่า  

- แต่ละงานใช้เวลาเครื่องจักรเท่าไร  
- ใช้แรงงานกี่ชั่วโมง  
- ใช้วัสดุเกินจาก BOM แค่ไหน  

หลังใช้ **ERPNext Manufacturing**

- สร้าง BOM มาตรฐาน  
- เปิด Work Order ทุกงาน  
- บันทึกเวลาหน้างานผ่าน Job Card  
- ระบบคำนวณ Actual Cost ให้อัตโนมัติ  

ครั้งแรกที่เปิดรายงาน เขาพบว่า สินค้าบางตัว “ขาดทุนมาตลอด”

หลังปรับราคาและขั้นตอนการผลิต กำไรกลับมาเห็นชัดภายในไตรมาสเดียว

---

## เคสที่ 3: โรงงาน SME ทั่วไป – ปัญหาเอกสารและบัญชีไทย

อีกหลายโรงงานเจอปัญหาเหมือนกัน

- ใบเสนอราคาอยู่ใน Word  
- ใบสั่งซื้ออยู่ใน Excel  
- สต็อกอยู่อีกไฟล์  
- บัญชีคีย์ใหม่หมดในโปรแกรมบัญชี  

ข้อมูลซ้ำซ้อน ผิดพลาดง่าย สิ้นเดือนทีมบัญชีทำ OT ตลอด

พอเปลี่ยนมาใช้ **ERPNext แบบครบวงจร**

Quotation → SO → ผลิต → ส่งของ → Invoice → บัญชี  

ทุกอย่างเชื่อมกันอัตโนมัติ

ฝ่ายขายปิดงานได้เร็วขึ้น คลังไม่ต้องคีย์ซ้ำ บัญชีปิดงบไวขึ้นหลายวัน

ทีมงานพูดเหมือนกันว่า “ชีวิตง่ายขึ้นเยอะ”

---

## สิ่งที่ SME ไทยชอบที่สุดใน ERPNext

ไม่ใช่แค่ฟีเจอร์ แต่คือความรู้สึกว่า “มันไม่เกินตัว”

#### ✅ ไม่ต้องจ่าย License ต่อคน เพราะ Unlimited Licenses
#### ✅ ใช้ผ่านเว็บ/มือถือได้ ทุกฟังก์ชั่นเหมือนกัน
#### ✅ เริ่มที่ระบบหลักๆก่อน แล้วค่อยขยายต่อยอดเรื่องอื่นๆ  
#### ✅ ปรับฟอร์ม/ภาษา/ตามหลักภาษีไทยได้  
#### ✅ ทำงานกับพาร์ทเนอร์ไทยอย่าง Ecosoft ผู้สร้างโมดูล <a href="https://cloud.frappe.io/marketplace/apps/erpnext_thailand">ERPNenxt Thailand</a>

มันไม่ใช่ ERP ที่ต้องลงทุนหลายล้านตั้งแต่วันแรก  
แต่มันคือระบบที่ค่อย ๆ โตไปพร้อมธุรกิจ

---

## บทสรุปของหลายโรงงานที่เราเจอ

สุดท้าย เจ้าของหลายคนพูดคล้ายกันว่า

> “เราไม่ได้ต้องการ ERP ที่ใหญ่ที่สุด  
> เราแค่ต้องการระบบที่ทำให้ทีมทำงานง่ายขึ้น และเห็นตัวเลขจริง”

สำหรับ SME  
ความเร็วและความคล่องตัว สำคัญกว่าความหรูหรา

และบางครั้ง  
ERP ที่เหมาะที่สุด  
อาจไม่ใช่ระบบจากองค์กรใหญ่ระดับโลก

แต่อาจเป็น Open Source อย่าง **ERPNext**  
ที่ถูกออกแบบมาเพื่อธุรกิจแบบเรา ตั้งแต่แรก

---

By Kitti U.
